//rje btsun dam pa a mo gha shri bha tra'i rnam par thar pa skal bzang skye rgu'i dang ba 'dren byed ces bya ba bzhugs so//

na maH gu ru we/ rje btsun dam pa a mo gha shrI bha tra'i rnam par thar pa skal bzang skye rgu'i dang ba 'dren byed ces bya ba/don yod mkhyen pa'i gom stabs gcig gis kyang//dpal
ldan shes bya'i sa chen gsum brgal nas//phrin las bzang po'i gnas su rtag bzhugs pa//brtse chen dge ba'i bshes la phyag 'tshal nas//mtha' yas rnam par thar pa'i mtsho
chen las//chu thigs tsam zhig blangs nas 'dir brjod kyi//dad dang chos kyi rjes 'brang blo bzang dag//ngo mtshar dad pa bskyed de 'di ltos shig//de ltar mchod par brjod
cing rtsom par dam bca' ba sngon du btang nas/ skabs su bab pa'i don rnam pa gsum ste/ 1thog mar sku'i skye ba gang du bzung nas bslab sbyangs ji ltar mdzad pa'i tshul/
2de la brten nas lung rtogs kyi yon tan ji tsam brnyes pa'i tshul/ 3de ltar brnyes pas bstan pa rin po che'i bgyi ba mchog tu mdzad pa'i tshul brjod pa'o//1dang po la/1.1gnas
gang du skye ba bzhes pa/ 1.2de nas bstan pa la rim

gyis zhugs pa'i tshul/ 1.3zhugs nas dge ba'i bshes gnyen gang las mang du gsan pa ji ltar mdzad pa'o//1.1dang po na/ gtsang la stod par phug ces bya ba'i yul ljongs su/ yab
yum gnyis ka gsang sngags snga 'gyur ba'i lugs kyi rigs bzang zhing rgyud btsun pa lha dang sngags dang ting nge 'dzin mang po byin gyis brlabs pa'i bla ma rdo rje kun grub
ces bya ba dang/ yum dbon mo mgon ne zhes bya ba'i sras su 'khrungs/ 'khrungs ma thag nas/ yab khro bo me dpung 'bar ba'i rnam par gzigs pa dang/ sngon klog pa pa'i grwa
mang por bslab sbyangs mdzad pa dang/ dben pa'i gnas su sgom chen mdzad pa'i nyams snang byung zhes lan mang du gsung zhing/ sa pho stag la sku 'khrungs pa'o//1.2gnyis
pa la/ 1.2.1mkhan slob gang las sdom pa gang zhig mnos pa/ 1.2.2dge ba'i bshes gnyen gang las dam pa'i chos gang zhig gsan pa'o//1.2.1dang po ni/ rang lo bdun pa la ka
lnga pa dpal 'byor shes rab las rab tu byung/ mtshan don yod dpal zhes btags/ rang lo nyer gsum pa la chos lung tshogs pa'i mkhan po 'jam dbyangs rin rgyal bas mkhan po mdzad
nas bsnyen par rdzogs/ rang lo nyer drug pa la/ theg chen chos kyi rgyal po las dbu ma lugs kyi sems bskyed dang/ dgyes pa rdo rje man ngag lugs kyi dbang bzhi rdzogs
par mnos/ de nas sku tshe ril po sdom pa gsum gyi bslab bya dang nyams len las skad cig kyang 'da' bar

mi mdzad do//1.2.2gnyis pa la/ 1.2.2.1mtshan nyid theg pa'i chos lugs ji ltar gsan pa dang/ 1.2.2.2gsang sngags theg pa'i chos lugs ji ltar gsan pa dang/ 1.2.2.3rig pa'i gnas
gzhan ji ltar gsan pa'o//1.2.2.1dang po ni/ chos gra bzang ldan gyi dge ba'i bshes gnyen rin chen dpal zhes pa/ rin po che g.yag pa'i slob mar gyur pa de'i drung du tshad
ma rnam 'grel/ phar phyin/ rigs gter/ mngon pa kun las btus/ rgyud bla ma rnams la gsan sbyong mdzad cing/ rang lo bcu gcig pa la/ gdan sa chen por rnam 'grel dang/ rigs
gter gyi gzhung skyur dang/ rang lo bco lnga pa la gzhung lnga po de'i grwa bskor mdzad/ ka lnga pa zhes mtshan du grags/ rang lo bco brgyad pa la/ rje rgyal rong pa
chen po bzang ldan du chos bar la phebs pa dang mjal/ zhabs phyir 'brangs/ yul dbus kyi bde ba can dang/ gsang phu ne'u thog dang/ de dag gi yang dben rnams su gzhung chen
du ma la bslab sbyangs mthar phyin par mdzad/ khyad par du/ rje de'i zur chos pa bzad pa blo gros rgya mtsho'i drung du/ byams pa'i chos lnga/ theg bsdus/ mngon pa kun
las btus rnams kyi gsan sbyong mthil phyin par mdzad/ skyor mo lung pa bsod nams tshul khrims kyi drung du/ 'dul mdzod gnyis po tshar gsum re dang/ dro sa ba dmar ston rgya
mtsho rin chen gyi drung du/ 'dul mdzod gnyis po'i bshad pa ches shin tu rgyas pa tshar gsum gsan/ rang lo nyer lnga pa la/ gsang phu ne'u thog bde ba can/ dpal gyi rtses
thang rnams su ka chen bzhi/ byams chos phyi ma bzhi/ mngon pa kun las btus dang/ theg bsdus/ dbu ma rtsa 'jug/ bshes spring ste bcu gsum la grwa bskor mdzad/ dge ba'i
bshes gnyen rnam pa bzhi po des ji skad gsungs pa thams cad thugs la ma bsnyel bar yod pa'i grags pa chen po thob//1.2.2.2gnyis pa ni/ de nas rang lo nyer drug pa la/ gdan
sa chen por theg chen chos kyi rgyal po'i drung du/ lam

'bras cha lag yongs su rdzogs pa zla ba bdun gyis mthar phyin pa gsan zhing/ nyams len gtso bor mdzad/ de'i phyi lo de rta zur rdzong zhes pa'i gnas su/ chos rje kun dga' rgyal
mtshan pa'i drung du/ lam 'bras gur brtag/ bde mchog gi chos skor sogs mang po zla ba bcu gcig la rdzogs par mdzad/ dus der yang nyams len gtso bor mdzad do//de nas
rang lo so gcig pa tsam gyi dus su/ mtshal min pa bsod nams bzang po'i drung du/ rnal 'byor yan lag drug pa zla ba bdun gyis mthar phyin pa mdzad cing/ dus der yang nyams
len gtso che/ dus 'khor rgyud 'grel gyi bshad lung gsan/ de rjes rang lo so bdun pa nas lnga bcu pa'i bar der/ glang thang pa kun dga' rgyal mtshan gyi drung du/ theg chen
chos rje nas brgyud pa'i dbang bka' dang lung bka' mang po gsan/ dus phyis rang lo lnga bcu rtsa gsum bzhes pa'i dus su/ ngor e wam chos ldan du byon/ rje rdo rje 'chang
nyid kyi drung du/ lam 'bras tshar gsum/ rgyud sde bzhi dang 'brel ba'i dbang bka' lnga bcu tsam dang/ sgrub thabs brgya rtsa sogs rjes gnang gi tshogs brgya lnga bcu
tsam gsan no//gsang 'dus/ kyai'i rdor/ bde mchog/ gshin rje gshedbshad skor/ ngan song sbyong rgyud rnams dang 'brel pa'i bskyed rdzogs kyi bshad pa dgag sgrub kyi lam nas
drangs pa rab tu mang po gsan zhing/ lugs de la shin tu thugs ches par gtso bor mdzad do//1.2.2.3gsum pa ni/ nyid kyis rang lo zhe lnga pa tsam gyi dus su/ dpal rtses thang
gi chos grwar lo tsa ba sang gha shrI'i drung du sgra ka la pa/ snyan ngag me long/ sdeb sbyor gyi bstan bcos bsdus pa zhig dang/ rgya gar gyi yig rigs rnams la bslab
sbyangs mdzad do//1.3?2gnyis pa la gnyis te/2.1shes rab mkhyen pa'i yon tan ji ltar brnyes pa dang/ 2.2thabs brtse ba'i yon tan ji ltar brnyes pa'o//2.1dang po la gnyis
te/ 2.1.1thos bsam gyi yon tan ji ltar

brnyes pa dang/ 2.1.2bsgom pas nyams myong gi yon tan ji ltar brnyes pa'o//2.1.1dang po la gnyis te/ 2.1.1.1lung thos pa'i yon tan dang/ 2.1.1.2bsam byung gis sgro 'dogs chod
pa'i yon tan no//2.1.1.1dang po ni/ rje 'di nyid kyi gzhung chen bcu gsum la thog mar bslab sbyang dang grwa skor gyi rnam gzhag mdzad pa de nas bzung ste/ phyis nyan
bshad kyi rnam gzhag rdzogs par mdzad kyi bar du gzhung chen de dag gi tshig don/ 'bru gnyer tshul/ mtha' chod kyi rigs pa dang bcas pa thugs la bsnyel ba mi mnga' bar bzhugs
shing/ nyan bshad mdzad pa phyag dpe'i gzigs rtog la ltos pa ma yin no//de'i tshe rje 'di la mi brjed pa'i gzungs mnga' ba yin no zhes slob ma dag la grags so//de yang
'di ltar/ mngon par rtogs pa'i rgyan rtsa 'grel// dbu ma rtsa 'jug rnams la ni/ gzhung bsnyel ba ye mi mnga' ba'i steng du/ rnam bshad kyi 'bru gnyer tshul/ mtha' chod
kyi rigs pa dang bcas pa/ rje rgyal rong pa chen po'i gsung ji lta ba de nyid thugs la bzhugs shing/ de las gzhan du cung zad kyang spro bar mi mdzad do//de yang rje gong
ma de nyid rang lo lnga bcu rtsa gcig pa tsam nas de nyid kyi gsung nas gsan zhing/ de nyid ma rnyel ba yin pas/ rje de'i gsung yi ger 'khod pa rnams dang 'dra min cung
zad re 'byung ngo//yang phar phyin gyi bshad pa'i yams dang/ stong phrag nyi shu lnga pa'i mdo sbyor ba rnams ni rin po che g.yag pa'i bka' 'grel dang/ mdo sbyor chen mo
ji lta ba bzhin thugs la rtag par bzhugs so//mdo sde'i rgyan/ rgyud bla ma'i bstan bcos/ mngon pa kun las btus rnams ni/ gzhung bsnyel ba ye med cing/ 'bru gnyer tshul/
mtha' chod dang bcas pa bzad pa blo gros rgya mtsho zhes grags pa de'i gsung ji lta ba bzhin du bsnyel ba mi mnga' zhing/ de nyid la nyan bshad mdzad do//tshad ma rnam 'grel
ni/ rang lo bcu pa nas bzungs te/ yi ge 'bru gcig kyang brjed ma myong ba 'di zhang po'i drin yin

zhes gsung zhing/ 'bru gnyer tshul thog mar bslab sbyangs rigs mdzod la mdzad cing/ phyis nyan bshad kyi tshe/ rje nyid kyi go Tig tshig ris gzhan du cung zad kyang mi 'chugs
pa gcig bsgrigs nas thugs la bzhugs shing/ mtha' chod kyi tshogs kyang tshad ma rigs pa'i gter dang mthun par mdzad do//tshad ma rnam nges dang/ theg bsdus la/ bslab sbyangs
dpyis phyin pa mdzad kyang/ nyan bshad mdzad pa ma byung zhes gsung/ 'dul ba mdo rtsa ba ni gzhung bsnyel?bsnyol gso re tsam mdzad dgos kyang/ 'bru gnyer tshul rnam
bshad gzhan la rag ma las shing/ rnam 'byed dang gzhi bcu bdun gyi gleng gzhi/ dmar ston rgya mtsho rin chen gyis ji ltar gsungs pa de nyid ma bsnyel bar thugs la bzhugs
so//'dul ba me tog phreng rgyud dang/ mngon pa'i mdzod la ni/ bslab sbyangs dpyis phyin par mdzad kyang// nyan bshad kyi tshe tshar gcig gnyis tsam las 'chad dgos pa ma
byung zhes gsung/ byang chub sems dpa'i spyod 'jug dang/ bshes spring la ni/ gzhung bsnyel ba mi mnga' zhing/ skabs nam byung zhal thon du mdzad la/ snga ma la rgyal sras
thogs med kyis mdzad pa'i rnam bshad dang/ bshes spring la/ rgyal rong pa chen po'i rnam bshad thugs la bzhugs so//de dag ni ye ma bsnyel bar thugs la bzhugs pa rnams yin
la/ bslab sbyangs mdzad nas gzhan la 'chad nus pa ni/ ches shin tu mang bas rgyas par ma smos so//2.1.1.2gnyis pa bsam byung gi rigs pas sgro 'dogs chod lugs ni/ tshad
ma'i bstan bcos kyi nges don sa rngog gnyis ka'i lugs mkhyen mod/ sa lo'i bzhed pas sde bdun gyi mthar thugthugs rnam rdzun zhes yongs su grags pa/ rje btsun byams pa'i
chos kyi nges don mthar thug tu sgro 'dogs chod nas nyams su len par mdzad do//'di sems tsam gyi lta ba ma yin te/ rang sangs rgyas la

lta ba 'di rtogs pa yod par sa lo mi bzhed pa'i phyir ro//mngon par rtogs pa'i rgyan rtsa 'grel gyi nges don rigs pas sgro 'dogs gcod pa'i tshul dbu ma thal rang du smra ba
rnams kyi bzhed pa bzhin mkhyen nas/ sgom pas nyams su myong bya'i nges don shes rnam brgya bdun cu rtsa gsum po nyid du bzhed pas gzhan stong gi tshul te rnal 'byor spyod
pa'i dbu ma zhes grags pa de nyid do//'dir phar phyin theg pa nas 'byung ba'i bsam byung gi shes rab ni/ nges pa kho nar rigs pa rnam dag las skyes dgos pa yin la/ rigs
pa de la yang rang rgyud dang/ thal 'gyur gnyis las/ dang po la yang/ thogs med sku mched kyi lugs dang/ phyogs glang yab sras kyi lugs gnyis las/ dang po ni/ mngon pa
kun las btus sogs las 'byung ba dang/ phyi ma ni/ phyogs glang yab sras kyi gzhung las gsungs pa rnams te/ lugs de gnyis ka yang rje 'di nyid kyiskyi legs par mkhyen pa yin
no//thal 'gyur la yang rtog ger grags pa dang/ dbu ma kho na la grags pa gnyis las/ phyi ma'i srol 'byed ni/ slob dpon zla ba grags pa yin la/ lugs de yang rje 'di nyid
kyis phyin ci ma log par mkhyen pa yin no//yang dbu ma tshig gsal 'jug gi nges don ni/ gtan la 'bebs byed kyi rigs pa rang stong kho na'i dbang du byas pa dang/ de gtan
la phab pa'i nges don kyang/ rigs pas dpyad pa'i stong pa nyid ces bya ba med par dgag pa nam mkha' lta bu las gzhan med la/ gnas skabs nges don du bzhag pa de yang/ mthar
ni kun rdzob kyi bden pa nyid las ma 'das so shes sgro 'dogs chod par mdzad do//2.1.2gnyis pa sgom byung gi yon tan ji ltar brnyes pa ni/ 2.1.2.1lam 'bras bu dang bcas
pa'i man ngag nyams len gyi tshe ji ltar brnyes pa dang/ 2.1.2.2rnal 'byor yan lag drug pa'i tshe ji ltar brnyes pa'o//2.1.2.1dang po ni/ sngon lam 'bras kyi khrid gsan
pa dang/

nyams len chabs gcig par mdzad pa de'i tshe/ bskyed rdzogs gnyis las/ rdzogs rim gyi nyams len gtso che ba dang/ de las kyang gsang dbang gi nyams len gtso che ba yin zhes
gsung la/ de yang mnyam gzhag tu tsaNDa li'i dmigs bskor bco brgyad dang/ rjes thob phrin las sum cu rtsa gnyis zla ba lnga drug re tsam rgyun mi chad pa/ lo gnyis su mdzad
pas/ de'i yon tan/ phyi ltar na/ dbyar dgun thams cad du ras rkyang thub pa ni dus de nas mya ngan las 'da' ka'i bar du yin la/ nang ltar na/ rlung kha sbyor gcig gis
snga dro re tsam thub pa dang/ bde stong gi ting nge 'dzin la zhag re tsam 'byams pa byung zhes pa ni rje nyid kyi gsung yin la/ gsung de la dpags na/ rje btsun sa skya pa
rnams bzhed pa'i gsang sngags bla med lugs kyi mtshon byed dpe'i ye shes thugs rgyud la 'khrungs par gdon mi 'tshal lo//2.1.2.2gnyis pa ni/ dol 'tshal min du/ sor bsdud
kyi dmigs pa la mun khang zla ba gsum dang/ zhag drug bdun re na dmigs pa thengs re len par mdzad pa de'i tshe/ sngon nyid nas rlung dang gtum mo la rtsal 'byongs pa yod
pa de'i stobs kyis thog ma nyid nas bsgom la spro zhing/ lus gnad shin tu bde ba dang/ mtshal ma'i thun mtshams ma rtogs lus gnad gcig la gnas thub pa dang/ nyin snang dang/
mtshan snang gi rtags phal cher rdzogs par shar byung gsung/ gsung de la dpags na snang ba de chos sku dngos su ngo sprod pa dang/ mtshon byed dpe'i ye shes su ngo sprod
pa gnyis yod kyang/ sku rdo rje'i ting nge 'dzin la rtsal 'byongs pa yin no//ji skad smos pa de dag ni/ mkhyen pa'i yon tan yin la/2.2thabs brtse ba'i yon tan ni/ byang
chub kyi mchog tu thugs bskyed nas de las nyams pa ni skad cig kyang mi mnga' la/ dus rtag tu sbyor ba pha rol tu phyin pa drug gi nyams len dang mi 'bral ba'i phyir
na/ drug po'i 'gal zla la

longs spyod pa'i sems can la snying brtse bar grub bo//de skad du yang/bkren la brtse dang ma rungs pa la brtse//kun 'khrugs la brtse bag med rnams la brtse//yul gyi gzhan
dbang can la snying brtse dang//log par mngon zhen can la snying brtse'o//zhes gsungs pa ltar ro//chos kyis phongs pa la snying brtse bas nam yang dam pa'i chos 'chad pa
mi 'dor ba dang/ ma rungs pa la brtse bas mi dge ba bcu spong pa'i tshul khrims yang dag par bsrung ba dang/ de yang zang zing nor la ser sna dang/ chos la dpe ma mkhyudkhyud
dang/ gzhan la gnod pa'i bsam pa dang/ des kun nas bslangs pa'i bgyi ba ni skad cig kyang mi mnga'o//gnod byed la brtse bas gnod lan gyi bgyi ba sna gcig kyang mi mnga'
zhing/ stong nyid ma rtogs pa la snying brtse ba'i rgyu mtshan gyis zab mo'i chos 'chad pa dang/ rang gi sgo gsum gyi bgyi ba le lor mi 'jog pa'i rgyu mtshan gyis bag
med pa rnams la snying brtse ba dang/ rnam g.yeng can la snying brtse ba ni/ rtag tu bsam gtan la spro ba yin te/ de yang sngon gzhon nu'i dus nyid nas dben pa la dgyes
shing/ phyis 'chad nyan gyi tshe yang gzhan gyis ma tshor bar dben pa'i gnas su mnyam par 'jog pa dang/ nyan bshad 'di rje bla ma'i gsung mchogs pa tsam ma gtogs/ bu le'i
gangs la sgom cig rang zhes rtag tu gsung ba dang/ nyan bshad kyi tshe yang mtshan mo bzhugs gdan la blo 'bebs pa dang/ dbu sngas la 'jog pa mi mdzad cing/ lus gnad la dbab
pa dang/ de'i thabs su pus 'khyud dang/ ma bral ba'i sgo nas sngon nyams su myong ba'i mtshon byed dpe'i ye shes kyi rgyun skyong bar mdzad do//de la brten nas thun mongs
gi yon tan/ lba ba sbubs su 'dren nus pa dang/ dbu'i gtsug gtor ltar mi mngon pa dang bcas zhes yun ring du brten pa'i slob ma kun la grags so//gzhan yang/ yon tan thams
cad kyi rtsa ba lam zab mo bla ma'i mos gus

ji ltar mnga' ba ni/ de yang rgyu lam gyi dbang gis thog mar smin pa'i bka' drin can theg chen chos kyi rgyal po ni/ nyams myong ye shes kyi ngo na rigs drug pa rdo rje 'chang
nyid du gsal zhing the tshom mi mnga' la/ ma dag pa rnam shes kyi ngo na yang bla ma de mtshan mo mun nag gi nang na bzhugs pa'i tshe yang/ zhal gyi dkyil 'khor zla ba'i
dkyil 'khor nya gang ba ltar gsal zhing dngas pa'i 'od zer kun du 'phro ba dang/ sku'i cha shas lhag pa rnams kyang dngas shing thogs pa med pa nyid du mthong gin yod
pa yin zhes gsung ngo//rje rgyal rong pa chen po ni/ de yang yongs su grags pa'i mi rnams kyi rnam par thar pa las shin tu 'das par mngon sum du mthong bas/ rang re'i chos
dang srid kyi yon tan gang mchis pa thams cad khong gi bka' drin yin te/ gzhon nu'i dus rang gi yul ngan la zhen pas lus na/ btsun pa'i gzugs can phal pa zhig las mi 'ong
ba la/ phyag phyir nan gyis khrid cing 'brangs pas bslab sbyangs mthar phyin mkhas pa'i grags pa thob byung/ bar du yang rang yul du 'khor nas nyan bshad kyi gzugs brnyan
zhig byed dgos byung pa der chags na/ bzang ldan pa'i slob dpon gyi ming btags/ mi tshe chags sdang la skyel dgos shig 'ongs par yod la/ rje khong pa dbus nas gdan sar
phebs pa'i tshe/ nan gyis phyag phyir khrid pas/ ding sang bya bral du khas blangs/ chags sdang gi lam las grol/ mi che rgu kun gyis bkur sti byed/ bstan pa la yang phan
thogs par byung bas/ rang re'i dge legs thams cad bla ma khong gi phyogs su bsngo ba yin zhes gsungs/rje ngor pa chen po ni/ gsang sngags rdo rje theg pa'i chos zab cing
rgya che ba ches shin tu mang po dag/ gsang sngags kyi chos ltar bcos pa gzhan dang ma 'dres shing/ nang tshan so so'i yang dmigs phyed par thugs la btags pas tha mar
bka' drin che/ bla ma 'di la ni mkhas

btsun bzang gsum gyi yon tan spyir mnga' ba las/ de'i nang nas kyang mkhas pa'i yon tan nyid gtso che ba yin te/ theg pa spyi dang gsang sngags rgyud sde bzhi po'i chos lugs
rang gi brgyud pa gong ma las gang byon pa de nyid la lhad zhugs pa dang ma zhugs pa'i dbye badbyed so sor mkhyen nas lhad ma zhugs pa rnams la nyams su len pa dang/ phyag
len mdzad cing/ spyir rang lugs la rgol ba'i phyis byung gi chos rnams dang/ rang lugs 'dres can rnams kyang 'dor ba la thugs kyi dpyod pa shin tu zhib cing gzhan phyogs
sun 'byin pa'i lung dang rigs pa'i spobs pa mi zad pa dang ldan pa'i phyir dang/ mang du gsan pa rgya mtsho'i dbus na bzhugs pa'i phyir zhes gsung ngo//yang bshes gnyen
dam pa bzad pa blo gros rgya mtsho dang/ dmar ston rya mtsho rin chen ni/ mang du gsan nas dben pa la dgyes pa/ nges 'byung dang skyo shas kyi lam nas mtha' yas pa'i sems
can gyi sdug bsngal mi bzod par mchi ma 'khrug snyigs dus kyi nyan bshad kyi tshul snying po med par gzigs shing bstan pa la phan pa'i rnam dpyod can re re tsam las ma
byung yang zab rgyas kyi sde snod 'chad pa la 'grus pa mi lhod pa'i bshad nyan de lta bu la yid rab tu song ngo//rang re yang de lta bur smon pa yin zhes sngon gyi dus
su yang yang gsung/ de dag la 'di skad ces/mtho dang gtsang ma'i rigs 'khrungs te//bslab sbyangs yon tan mthar phyin pa//de tshe lung dang rtogs pa yis//sku gsung thugs kyi
bang mdzod brnyes//yon tan kun gyi rtsa ba ni//dge ba'i bshes su thag bcad nas//mnyam par 'jog las mi g.yel zhing//bstan la bgyi ba rgyun mi 'chad//chos kyi sbyin pa'i
zol gyis ni//rnyed pa dang ni bkur sti dang//'khor bsdu pa yi bsam pa dang//gzhan la phrag dog bsam mi mnga'//bslab pa gsum gyis nyer phyug cing//lung dang rigs pa mang
po can//rtag tu gzhan la phan dgongs pa'i//bshes gnyen dam pa 'di yin no//3gsum pagnyis pa bstan pa la bgyi ba ji ltar mdzad pa'i tshul la/3.1nyan bshad ji ltar mdzad pa'i
tshul/ 3.2de'i 'dzin gyi slob ma ji ltar byung ba/ 3.3rjes kyi dgongs pa ji ltar gang ba rnams so//3.1dang po la/ 3.1.1mtshan nyid theg pa'i chos ji ltar gsungs tshul dang/
3.1.2sngags kyi theg pa'i chos mdo tsam gsungs tshul lo//3.1.1dang po ni/ spyir rje btsun dam pa 'dis rang lo nyer brgyad pa nas bdun cu rtsa gsum pa'i bar ka chen bzhi
po gtso bor gzhag pa'i sde snod kyi chos rnams gzhung tshugs par gsungs/ de nas kyang brgyad cu nam bzhes kyi bar 'dul ba mdo rtsa ba dang/ mdo sde'i rgyan dang/ spyod
'jug tshad ma rnam rnam 'grel rnams/ chos thog gcig gnyis tsam sbrel nas gsungs shing/ gzhan yang nyams len gyi chos rnams gsungs so//de nas brgyad cu rtsa bdun pa'i bar
du 'gro ba la phan pa'i dbang dang khrid kyi rim pa rnams gtso bor gsungs so//de yang cung zad phye ste bshad na/ rje nyid kyi rang lo nyer brgyad pa nas sum cu pa'i bar/
la stod bzang ldan gyi chos grwar/ rnam 'grel dang rigs gter/ mngon pa gong ma gsum la gnyan bshad mdzad/ rnam 'grel/ rgyud bla ma'i go ?ig thugs yul du bsgrigs nas bsnyel
mi srid

pa'i tshul gyis byang bar mdzad/ dus der dben pa la dga' ba'i gtam mdzad kyin yod pa'i tshe/ rje rong chen pa dbus nas sa skyar phebs dus kyi zhal ltas phyag phyir khrid/ snar
thang nas bzung ste zur chos pa lo gsum mdzad/ de'i tshe rje rin po che'i phyag phyir bzhugs pa'i ka bcu pa dkar nag khra gsum zhes grags pa dang/ rong chung ye shes
rgyal mtshan zhes grags pa'i mkhas pa chen po dang/ dus phyis byams chen rab 'byams par grags pa la/ dus de tsam nas skyog po ka bzhi par grags pa sogs mkhas pa

phal che bas chos gsan/ rje rin po che'i gsung bgros thams cad thugs la mnga' bar grags/ mtshal min pa la dus 'khor gyi chos skor yang de skabs su gsan pa yin zhing/ slar yang
bzad blo pa la slob dpon dbyig gnyen gyi gzhung lugs la mkhas par mdzad/ rang lo so gsum pa la rje gong ma'i phyag phyir snye phu shug gseb na bzhugs pa'i tshe/ gsang
phu gling smad bgros rnying pas/ mkhas pa ratna shrI'i gdan sar spyan drangs/ sa mo bya'i lo nas chu mo phag gi bar la/ lo bco lngar gsang phur 'chad nyan mdzad/ phag lo
nas rta lo'i bar lo brgyad shrI na lentra dang glang ri thang du phebs nas bya bral bshad nyan dang/ zur chos kyi sbyor rtsi mtshal pa rin rgyal gyis mdzad/ 'brug lo la
rje rin po che gong ma bde bar gshegs pas thugs skyo nas/ rje ngor pa chen po mjal ba la/ dpon slob sum cu tsam gyis e waM chos ldan du phebs/ rje gong ma'i zhal nas sa skya
dga' ldan gyi 'chad nyan la byon na legs zhes gsung yang e waM nyid du chos gsan pa dang/ mtshan nyid nyan bshad sgrags nas mdzad/ de nas chu pho spre'u'i lo la/ byams
chen chos rje dang/ drung chen nor bu bzang po yon mchod kyis/ brag dmar chos sde'i 'chad snyan la spyan drangs/ 'chad nyan pa'i zhing khang phul/ chos dbar pan gyi khyung
tshang du mdzad/ de nas lo bdun lon pa stag gi lo la/ rgya gan nang pas zi lung du spyan drangs/ sa phug dang sa zhing sku khams nam bzang gi bar du phul/ de'i tshe zur
chos pa ni/ thog mar mtshal pa shes rin/ de rjes rgyal rong pa blo gros seng ge/ de rjes nyang stod pa zla ba seng ge rnams kyis mdzad/ de dag ni spyi pa'i yin la/ phyis
rting bshes gnyen chos kyi bzang po la sogs so sor nges pa du ma byung ngo//de dag gi skabs su sde snod kyi chos gsung pa ni/ gong du smos pa'i bslab sbyangs mthar phyin
nas thugs la

bsnyel med du gnas pa de dang de dag gtso che ba yin la/ de yang rje 'di nyid ni slob ma la 'chad pa dang/ nang du yang dag 'jog pa dang/ thun mtshams kyi chos spyod la gtso
bor mdzad pa yin gyi/ sngar ma gzigs pa'i dpe mang po la gzigs rtog dang/ bstan bcos gsar du rtsom pa la gtso bor mi mdzad do//de'i shes byed kyang bla ma gong ma'i phrin
las la gnod par song dogs pa dang/ rje rong chen pa nyid kyang slob mas dpe cha gsar du sbyar ba la thugs dgye rgyu med cing/ rang res dgongs pa de bzhin du bsgrubs pa
la thugs la shin tu 'dogs shing/ sku mya ngan las 'da' kar yang/ slob dpon don yod dpal rang re'i dgon pa 'di nyid du rtag tu sdod la/ kho bo'i gsung rabs la 'chad nyan
ma nor bar gyis shes gsung ste/ ji bzhin ma grub pa la shin tu ngo gnong yang phar phyin gyi ?ika chen 'di lag tu blangs nas tshigs rigs 'don pa po rgyun ma chad tsam byung
ba dang/ tshes bcu bzhi'i dus chen re tsam gang 'grub byas na dgongs pa'i cha tsam gang bar yod do ces gsung/ de ltar na mdo sde brgyan gyi rnam bshad rgyas pa bskul ba
po mi chen gyis 'bul ba bzang ba la brten nas sbyar ba dang/ rigs gter gyi rnam bshad bskul ba po glang thang spyan snga sa bkas gnang g.yag Tika las btus te sbyar ba dang/
rtsa she'i rnam bshad rong Tig las btus te sbyar ba dang/ rnam 'grel gyi gzhung don/ phar phyin gyi spyi don/ rgyud bla'i gzhung don rnams slob mas zin bris su btab
pa la rje nyid kyis sbyar bar mtshan btags pa rnams yod do//rtsod pa'i tshul yang rje rgyal rong pa chen po'i zur chos pa rnams kyi nang nas rtsod pa'i khyu mchog tu gsal
bar grags nas/ dus der rigs lung gi grwa 'grim pa kun gyis phar tshad kyi zin thun rtsi bar mdzad do//3.1.2gnyis pa gsang sngags kyi chos gsungs tshul ni/ rang lo drug cu
pa man chad du ni yab chos la

brten pa'i rta mgrin gyi rjes gnang re tsam dang/ mtshan brjod sogs kyi lung tsam dang/ man ngag gi dmigs pa sna re tsam las gzhan med la/ phyis ni rje rong pa chen po'i gsung
las byung ba'i gsang 'dus/ bde mchog gshin rje bshed skor gyi bshad pa dgag sgrub gyi lam nas drangs pa rnams dang/ ngan song sbyong rgyud kun rig gzhan phan 'od zer
gyi rnam bshad rgyas pa/ kyai rdor rnam bshad gzhad gnad kyi zla zer dang/ gzhan yang phyag len phran tshegs rnams la dag ma dag gi bshad pa ches mang bar mdzad do//dbang
dang man ngag gi rim pa las ni/ gling dkar rgyal bu lha dbang pa la lam 'bras kyi khrid rim/ rgyu dus dang lam dus kyi dbang dang bcas pa tshar gcig mdzad/ 'brog rgya mtsho'i
chos mdzad sogs sgrub pa po so so la rnal 'byor yan lag drug pa'i khrid kyi rim pa yongs rdzogs/ mchog dbang gong ma gsum dang bcas pa tshar bdun tsam mdzad/ blo sbyong/
dmar khrid/ dril bu rim lnga/ bshed dmar sprod med sogs ni shin tu mang bar mdzad pa dang/ sa skyong dang mi che rgu rnams la 'chi bdag 'joms pa dang/ tshe dpag med
lha dgu'i dbang/ rdo rje chos skyong dag dang/ mi g.yo ba dkar po'i rjes gnang la sogs pa mdzad do//de dag la 'di skad ces/'gro ba 'ga' yi sems rgyud la//phan dang byin
gyis rlob pa'i phyir//dbang dang gdams pa 'ga' mdzad mod//rnyed dang bkur sti'i dgongs mi mnga'//sde snod gsum dang rtog ge dang//rdo rje'i theg par gang bshad pa//rgyal
ba nyid dang rje gong ma'i//dgongs pa zab mo bskang phyir dang//ring du gnas pa'i phyir dgongs kyi//'jig rten lugs kyi chos brgyad po//sgrub pa'i bsam pa 'dir mi mi mnga'//
vc: Note that this line bears eight syllables; perhaps mi can be omitted!zhes bya'o//3.2gnyis pa bu slob kyi mchog ji ltar byung ba ni/ spyir phar phyin theg pa'i bshad
nyan lo grangs lnga bcu la thug pa rgyun mi 'chad du slob ma'i grangs brgya las mi nyung ba la mdzad pa de dag kyang/

chos 'brel re tsam dang lung thob re tsam byas pa ma yin gyi/ gzhung lugs phyogs re la bslab sbyangs shes rgyud la shin tu gshin par byas pa dag yin pas/ bstan pa'i rgyun la
phan pa'i bshes gnyen grangs med pa dag byon pa ni ngo mtshar bsam gyis mi khyab bo//'on kyang phyi rabs pa spro ba bskyed pa'i phyir/ 3.2.1bstan 'dzin gyi bshes gnyen
dang 3.2.2mi chen gyi slob ma'i grangs mdo tsam brjod pa ni/3.2.1chos lung tshogs pa'i mkhan po bshes gnyen bzang po dang/ nyi ma rgyal mtshan pa ni drung nyid du sde snod
kyi bslab sbyangs mthar phyin par mdzad cing/ sne'u gdong gong ma dang/ 'bri khung rin po che'i bla mar gyur nas/ khri bskor bcu gsum gyi bdag po kun gyisgyi phyag bya
ba'i gnas su gyur pa dang/ yang tshogs pa de'i mkhan rabs lnga tsam gyis chos 'brel zhus nas zhabs rdul spyi bor blangs pa dang/ gsang phu ne'u thog tu lo chen gyi gdan sar
phebs pa'i bshes gnyen grags pa rgyal mtshan dang/ zur chen du byon pa'i nyan po ba chos kyi rnam rgyal dang/ khru phu ba sangs rgyas bzang po rnams ni/ drung nyid du
bslab sbyangs mthar phyin zhing mkhas pa'i grags pa thob nas/ grwa sa de nyid du nyan bshad yun ring du mdzad do//yang byams chen rab 'byams par grags pa chos kyi rje sangs
rgyas 'phel dang/ ka bcu pa nag por grags pa dpal gzhon dang/ rong ston ye shes rgyal mtshan rnams ni/ rje nyid zur chos pa mdzad pa'i dus su phar tshad kyi bslab sbyangs
rags pa mdzad pa'i slob ma yin zhing/ bshes gnyen phyi ma gnyis po 'dis kyang nyan bshad rgyun ring du mdzad do//mnga' ris nas gzhi sde mkhyen rabs par grags pa dang/
rwa dbon chos rjer grags pa gnyis ni/ drung nyid du bslab sbyangs mthar phyin par mdzad cing/ bzhi sde ba ni mnga' ris stod kyi dge 'dun gyi sde chen po'i bdag por gyur
pa dang/ rwa dbon ni/ mdo sngags dang rigs pa'i gnas kyi mkhyen rab rgya mtsho'i pha rol du son nas/ mnga' ris

smad kyi bstan pa'i bdag por gyur pa'o//gzhan yang/ mnga' ris dang dbus gtsang mdo khams na/ slob ma la chos 'chad pa shin tu mang mod kyang mdo tsam ste/ rang res kyang rang
lo bcu gcig pa nas bcu drug pa'i bar dang/ yang rang lo nyi shu pa nas nyer gsum pa'i bar der rje nyid kyi dgongs pa la mnga' ba'i gsung rab gong du smos pa de dag gnyan
zhing bzung nas/ dus re shig gi bar du glo ba la byang bar byas so//glang ri thang gi spyan snga blo gros rgyal mtshan dpal bzang pos ni/ 'dul ba mdo rtsa ba tshar gcig/
tshe dpag med lha dgu'i dbang dang/ man ngag gi gnad 'ga' zhig gsan zhing/ rgyal lha khang/ glang ri thang/ na lentra gsum gyi gdan sa rim par mdzad nas/ bstan pa dang
sems can la phan thogs par mdzad do//rgyal rong gi lcags lha dbon po ngag dbang grags pas ni/ drung nyid du bslab sbyangs mthar phyin/ yon tan mkhas par mkhyen/ rnam 'grel
gyi gsung bgros zin bris su btab pa'o//byams chen chos rje sku skye rin po che dang/ rting khems chos rje sku mched gsum gyis chos 'brel zhus nas dad pa thob par mdzad
do//3.2.2gnyis pa mi chen gyi slob ma ni/ dgung lo re bdun pa la/ sa skyong mtsho skyes pa dang/ hor shakya rgyal mtshan la 'chi bdag 'joms pa'i dbang mdzad pa nas bzung
ste zab chos rim par gnang/ dgung lo don lnga pa la/ sa skyong chen po don grub rdo rjes/ tshe dbang tshe sgrub gsan pa nas bzung ste lo bcu gnyis kyi bar du gsung chos
rim par gnang/ dgung lo brgyad cu pa la/ sa skyong khri thog pa dang/ sgar chen pa sku mched kyi dbang dang gdams pa mang du gsan/ de nas lo brgyad kyi bar du gsung chos
rim par gnang ba yin no//rgya ma khri dpon nam mkha' rgyal mtshan pas ni/ rong chen pa nas brgyud pa'i tshe sgrub gsan//3.3gsum pa mthar phyin pa'i mdzad pa ni/ dgung lo
gya gcig pa tsam nas gnas nges med kun du bskyod cing

dben pa la dgyes pa'i gtam mang du mdzad pa la/ rang re rnams kyis zhus pa ni/ sku nas byon pa'i stobs kyis dge 'dun tshogs pa'i gnas 'dir rtag par gdan chags pa legs shes
zhus pa na/ dben gnas gang shar du lus sems bde bar 'ong/ gal te mi 'tsho ba'i mtshan ma byung na khyed rnams pa thugs g.yeng la gtod pas byes lam du ma lus par 'khor 'ong
zhes gsung ba ni nar ma'i zhal ta yin/ de bzhin du yos lo hor zla bcu gcig pa'i nyer lnga la/ nang sos mthong smon du spyan drangs/ hor zla bcu gnyis pa'i tshes brgyad
kyi nyin/ nang so nas gsung chos rim par gnang dgos pa'i gsol ba btab kyang ma gnang bar dgon pa shar du phebs byon/ snyung ba'i rnam pa cher med kyang phyag rdzas gang yod
sku rim la btang/ tshes bcu lnga'i nyi shar la/ rdo rje skyil krungs dang/ phyag g.yas pa bdud 'dul ba dang/ g.yon pa mnyam gzhag mdzad nas dga' ldan gyi gnas su bde bar
skyod do//de'i tshe stong pa nyid rtogs pa'i rtags su nam mkha' g.ya' dag/ dga' ldan gyi gnas su rje btsun la dngos su mjal ba'i rten 'brel du me tog gi char chen po bab/
de nas zhag shas song ba nas/ rjes 'jug rnams la/ longs spyod kyi rten 'brel du kha char chen po zhag sbrel du bab/ de nas lo gcig gi bar sku gdung bzhugs su gsol/ gdung
mchod rgyun mi chad par bgyis/ sbrul lo hor zla dang po la gdung zhugs la zhen pa'i tshe/ me tog gi char chen po zhag grangs du mar sbrel nas bab/ nam mkha' g.ya' dag
pa/ 'ja' tshon gyi phreng bas phyogs kun nas mdzes par bkrigs/ ring srel kha dog sna lnga dang/ dbu thod ril du byon no//de nas dgongs rdzogs kyi rim pa bsgrubs tshul/ phyi
rten nang rten bzhengs tshul/ chos kyi 'khor lo bskor tshul rnams ni gzhan du shes par bya'o//yang smras pa/ lo bdun

pa la rab tu byon pa nas/ gya bdun pa la byams pa'i drung gshegs bar// dge ba'i bshes gnyen kyi rnam thar mdor bsdus shig/sngon nas brjod zin deng 'dir rang nyid kyis//mthong
dang thos pa'i cha shas gang mchis tsam//brjod pa 'di ni sde snod rab 'byams du//smra ba bshes gnyen dbu legs gdan sa pa//yon tan grags pas gser zho bcu gsum gyi//me tog
dang bcas bskul ba'i zhal ngor ni//bcu gcig lo nas lnga bcu bdun gyi bar//mgon de'i zhabs skyes pad mo'i ge sar rdul//rigs par bsten pas bskal bzang nyer thob pa//shakya
mchog ldan dri med legs pa'i blos//shing mo yos kyis chu stod zla ba la//gus par sbyar ba'i rnam dag yi ge pa//blo bzang chos kyi rgyal mtshan zhes bya'i ming//de yi dge
bas skye ba thams cad du//mi dge'i bshes dang nam yang mi phrad cing//dge ba'i bshes kyi rnam par thar pa la//rab tu dad pas dgyes bzhin rjes 'dzin shog// //shu bhaM//

